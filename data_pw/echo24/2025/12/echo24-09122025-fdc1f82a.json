{
    "title": "Prezident Petr Pavel jmenuje novou vládu v pondělí 15. prosince",
    "url": "https://www.echo24.cz/a/HyLTm/zpravy-domov-prezident-patr-pavel-jmenuje-novou-vladu-v-pondeli-15-prosince",
    "date": "2025-12-09T12:27:00+01:00",
    "author": "Echo24",
    "source": "echo24.cz",
    "content_snipped": "Prezident Petr Pavel v úterý jmenoval Andreje Babiše předsedou vlády. Tímto ústavním krokem prezident naplňuje vůli, kterou občané vyjádřili v letošních volbách do Poslanecké sněmovny Parlamentu. Prezident bude jmenovat vládu v navrhovaném složení v pondělí 15. prosince v 9:00 hodin, stojí na webu Pražského hradu.",
    "full_content": "Babiš také v úterý prezidentovi předal seznam kandidátů na ministry bez nominanta Motoristů na ministra životního prostředí Filipa Turka.\nŘízením resortu má být dočasně pověřen předseda Motoristů Petr Macinka, jenž se má stát také ministrem zahraničí. Turek podle něj není na aktuálním seznamu kandidátů na ministry pouze kvůli zdravotní indispozici, Motoristé náhradu nehledají. Pavel má s nominací problém kvůli kontroverzím kolem Turkovy osoby. Podle dohod připadne hnutí ANO v nové vládě vedle premiéra osm křesel, SPD bude mít tři ministry a Motoristé čtyři.",
    "tags": [
        "Petr Pavel",
        "Andrej Babiš",
        "vláda",
        "Motoristů Petr",
        "ANO",
        "Filipa Turka",
        "SPD"
    ]
}